+++
date = '2025-10-11T06:40:24Z'
draft = false
title = 'বাঙলা কথ্য-সংখ্যার সরলতর রূপ'
tags = ["educational","linguistics","reform"]
+++

### সমস্যা বিশ্লেষণ 

১ এর কথ্য রূপ হলো "এক" । এমন ৯৯ পর্যন্ত মোট ১০০টা মৌলিক শব্দ আছে ।  মুখস্থ করা ছাড়া এদের গঠন করার আর কোন উপায় নেই । 

৫৭ - সংখ্যারূপে "৫" আগে দেখা যাচ্ছে । কিন্তু কথ্যরূপ "সাতান্ন"-তে "৭" আগে।  
(আচ্ছা, ধরে নিলাম সংখ্যারূপের উলটো করে কথ্যরূপ গঠন হবে। সে হিসেবে "১৫৭" হয় "সাতান্ন একশ") 

সর্বোচ্চ "কোটি" (১০^৭) পর্যন্ত বর্তমানে প্রচলিত ।  
শত (১০^২), হাজার (১০^৩), লক্ষ (১০^৫), কোটি (১০^৭)...   
(অযুত, নিযুত, অরব, খরব, পদ্মও ছিলো। অপ্রচলিত হয়ে গেছে ।) 


উপরে তিনটি সমস্যা বয়ান করা হলো :
- মৌলিক শব্দ অনেক - শেখা দুঃসহ 
- শব্দ গঠনের  নিয়ম অসংলগ্ন,  counter-intuitive 
- দশের ঘাতগুলোর প্রকাশ সীমাবদ্ধ ও অসংলগ্ন 



Quantitative বিজ্ঞানে যেহেনকে দক্ষ করে তোলার শর্ত হলো সংখ্যারূপ আর কথ্যরূপের মধ্যে ভালো আত্মীয়তা থাকা। 

সংখ্যার গঠন যেমন ০ থেকে ৯ পর্যন্ত মৌলিক,  আর বাকি অসীম পর্যন্ত যৌগিক ; তেমন কথায়ও তার গঠনে মৌলিক উপাদান কম, যৌগিক বেশি থাকা দরকার । 


ইংরেজিতে one to nine, দশকের ঘরগুলো (twenty, thirty), আর দশের ঘাতগুলো (thousand, million, billion) মুখস্ত করতে হয়। বাকিগুলো নিয়ম মেনে গঠিত। 
গঠন সুসংলগ্ন ("57" = Fifty আগে,  Seven পরে) ।
কিন্তু আবার eleven থেকে nineteen পর্যন্ত মৌলিক আছে, মুখস্থব্য ।  


আধুনিক বৈজ্ঞানিক সংখ্যাপদ্ধতি অর্থাৎ দশমিক ব্যবস্থা -  আরবীয়। পাশ্চাত্যে এর আগে রোমানপদ্ধতি প্রচলিত ছিলো, যা বৈজ্ঞানিক ক্ষেত্রে বিলকুল অকর্মণ্য। 
আরবীতে احد থেকে عشر, আর দশের ঘাতগুলো ছাড়া কিছু মুখস্থ করতে হয়না । Logically Construct  করা যায়। 
তবে দুই আর তিন নম্বর সমস্যা বিদ্যমান । 


চঙগুয়ো (চীন) দেশের সংখ্যাপদ্ধতি আরো Transparent । পুতোংঘুয়া (মান্দারিন) ভাষাভাষীদের তাই Mental Math এ দক্ষ হতে দেখা যায় । 



আমরা বাঙলা সংখ্যার জন্য একটি সহজ তরিকা প্রস্তাব করবো । এতে সর্বোচ্চ ২১টি মৌলিক শব্দ আর ২টি নিয়মের আওতায় মহাবিশ্বের সকল সম্ভাব্য বৃহৎ আর ক্ষুদ্র সংখ্যা গণনার সম্ভাবনা নিয়ে মুযাকারা করবো । 
প্রস্তাবিত বৈশিষ্ট্যটি একদিকে আধুনিক বিজ্ঞানে প্রচলিত ইংরেজি কথ্যসংখ্যার  চাইতে বহুগুণে Transparent   চিন্তার জন্য অনুকূল; অন্যদিকে Purely Transparent  পদ্ধতিগুলোর (যেমন : 100 = Ten-Ten, 1000 = Ten Ten-Ten)   বিপরীতে যথেষ্ট Abstraction এর সুযোগ রাখবে ফলে কথ্যরূপ ভয়ানক দীর্ঘ হবেনা ।

---

### খসড়া সমাধান - বিকল্প কথ্যরূপ 

শূন্য সারি : ০
শূন্য (কথ্য-সংখ্যায় এর আর ব্যবহার নেই) 

প্রথম সারি : ১,২,৩,৪,৫,৬,৭,৮,৯ 
এক,দুই,তিন,চার,পাঁচ,ছয়,সাত,আট,নয় 

দ্বিতীয় সারি:  ১০^(১,২,৩,৪,৫,৬,৭,৮,৯)
ল, শ, হাজার, অযুত, লক্ষ, নিযুত, কোটি, বর্গ, পদ্ম 


তৃতীয় সারি : ১০^(১০-১০০)
১ম সারি + "মহা" + ২য় সারি (তিনটি পদ মিলে একটি শব্দ হবে; যেমন : ১০^৮৭ -> আট-মহাকোটি)
\* [এই  সারিটি  আরো সরল এবং সাবলীল করা প্রয়োজন] 
\*\* [এটি মূলত ঘাত গঠনের নিয়ম, প্রথম দুই সারি থেকে ভিন্ন ; ]



নিয়ম ১ : 
ডান থেকে বামে স্থানিক মান অনুযায়ী সারিগুলো থেকে যথাযথ শব্দ বসবে। 

উদাহরণ : 
১০ = একল (উচ্চারণ : এক্‌লো)
৫৭ = পাঁচল সাত। 
৫০,৪৩৯ = পাঁচ অযুত চারশ তিনল নয়
৭৫৬৩৪৯৮৭৮ =  সাত বর্গ পাঁচ কোটি ছয় নিযুত তিন লক্ষ চার অযুত নয় হাজার আটশ সাতল আট (ব্যাখ্যা : ৯টি অঙ্ক দেখা যাচ্ছে, তাই সারি থেকে ১০^৮ এর শব্দ বসিয়ে শুরু করতে হবে)
৬ x ১০^৩৪ = ছয় তিন-মহাঅযুত [বিবেচনাধীন ]




নিয়ম ২ : 
"-অংশ" প্রত্যয় বা পদ যোগে ন্যূনতম জটিল গঠনে  ভগ্নাংশ গঠিত হবে ৷ ১০ এর ঋণাত্মক ঘাতের ক্ষেত্রে "এক" শব্দটি লুপ্ত হবে। 

ভগ্নাংশ ও <১ তথা ১০ এর ঋণাত্মক ঘাতের উদাহরণ :
৫/৬ = ছয় এর পাঁচ অংশ 
১০^-৯ ≈ এক পদ্মের এক অংশ  = পদ্মাংশ
৬.২৯ x ১০^-৮ = ছয় দশমিক দুই নয় বর্গাংশ





যেসব সুবিধা পাওয়া যাচ্ছে : 
✅ প্ল্যাঙ্ক দৈর্ঘ্য থেকে নিয়ে মহাবিশ্বের সর্বমোট  অণুসংখ্যা পর্যন্ত ক্ষুদ্র ও বৃহৎ সংখ্যার কথ্য-রূপ মাত্র ২০ টি শব্দ আর দুইটি নিয়ম জানার দ্বারা গঠন করা যাবে । 
✅ ১০ এর ঘাতগুলোতে কোন অনিয়মিত ব্যবধান (Irregular Leap) নেই যেমনটি Hundred, Thousand, Million, Billion, Trillion, Angstrom পদগুলোতে রয়েছে । ফলে আরো বেশি Transparent
✅ ক্ষুদ্রতর সংখ্যার জন্য ভিন্ন পদ - যেমন: Micro, Nano - নিষ্প্রয়োজন। 
*এ  সীমাবদ্ধতাগুলো আন্তর্জাতিক।* 


✅ সংখ্যার গঠন যৌক্তিক ও সুসংলগ্ন ।  
"বারো" এর বদলে "একল দুই" অধিক বোধগম্য এবং ভিযুয়ালাইয করা সহজ   
"সত্তর" -> "আশি" এর বদলে "সাতল" -> "আটল" বেশি যৌক্তিক । 
"ঊনষাট" (আক্ষরিক অর্থ: প্রায় ষাট) ধরণের শব্দগুলো নিতান্তই অবৈজ্ঞানিক (lack of quantitative exactitude in literal meaning), বিপরীতে "পাঁচল নয়" অধিক intuitive 
"ছাপান্ন" শব্দের চাইতে "পাঁচল ছয়" শুনে ৫ ও ৬ এর অবস্থান উত্তমরূপে বুঝা যায়। 

*এগুলো দেশীয় ভাষার সীমাবদ্ধতা।*

- *12 December 2024*