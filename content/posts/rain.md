+++
date = '2025-08-19T17:31:42Z'
draft = false
title = 'Rainy Night'
tags = ["literature","prose"]

+++

গ্রীষ্মের তপ্ততা যেদিন তার স্বৈরশাসনের পূর্ণতায় উপনীত হলো , সে দিনের সপ্তম প্রহরে আকাশকে দখল করে নিল বজ্রবাহী কালো মেঘসৈন্যরা  । চাঁদ ঢাকা পড়লো তাদের আড়ালে ।

নিশাচর পক্ষীকূল তৎক্ষণাৎ সেধিয়ে গেল গাছের কোটরগুলোতে । পূর্ণিমায় মধ্য আকাশে বেড়াতে আসা ডাইনি বিস্ফারিত নয়নে উড়ন্ত ঝাড়ুর মুখ ঘুরিয়ে দিল নিজ গুহার দিকে।
মাহব্যাপী রৌদ্ররাজ - প্রজাকূল যেই জলাধারগুলো শোষণ করে বন্দী রেখেছিলো স্বর্গের কুঠুরীতে; জিঞ্জির ছিঁড়ে সেই বিদ্রোহী বাষ্প গ্রীষ্ম-ধ্বংসের ধ্রূপদ গাইতে গাইতে সারিবদ্ধ হয়েছে জ্যৈষ্ঠের সর্বশেষ দিবসের সপ্তম প্রহরে। পূর্ণচন্দ্র উহ্য গিয়েছে তাদের অন্তরালে ।
করতালি-শঙ্খ-রণভেরী বাজিয়ে, রাত্রির নিরবতা জিউসের বজ্র দিয়ে ভেঙে , রবির শাসনাবসানের ফরমান নিয়ে ধরিত্রীর বুকে নামল প্রথম ফোঁটাটি ।

একখানা চালভাঙা ঘর । সেদিক থেকে আকাশপানে চেয়ে নির্ঘুম ছোট্ট মেয়েটি বলে উঠলোঃ “বাবা! বর্ষা যে চলেই এলো !”…
- *15th Oct 2021*