+++
date = '2025-09-13T07:29:54-04:00'
draft = false
title = 'সৃজনীশোরগোল'
tags = ["literature","poem"]

+++
হঠাৎ একদিন রাত্রিবেলা, কবির ইচ্ছা জাগলো - কবিতা লিখবে 

~
একদা এক রাত্রে,
কাব্যসৃজনবাসনা সহসা
জাগিল কবির গাত্রে 
~

সৃষ্টিশীল মানুষের সৃজনেই আনন্দ, কবি উচ্ছাসে দৌড়ে গিয়ে খাতা খুলে বসে । 

~
সৃষ্টি-উল্লাসের রুদ্ধ আবেগে
ব্যগ্র চিত্তে, ধেয়ে সবেগে 
শুভ্র পাতা খুলিল সমুখে 
~

তারপর? 
অনেকক্ষণ ভেবেও কী লিখবে বুঝে উঠতে পারলো না । 

~
বেশ কিছুখন, করিয়া চিন্তন 
হেরিল সর্ষে, উভয় নেত্রে ||
~

ইচ্ছা জেগেছে বটে, কিন্তু কবিতা লিখার বিষয়তো চাই? 
 খুঁজে পাওয়া যাচ্ছেনা কোন শিরোনাম, বিষম সংকট! 

~ 
বাসনা আছে, বিষয় নাই
এবে হায় হায়, হবে কী উপায়? 
~

চারিদিকে এত কবিতা, এত এত লিখনী ; লিখবার কিছু বাকি নেই আর । কবি ডুবে হতাশায় । 

~ 
ধূলি ধরা মাঝে, নাই তিল ঠাঁই 
সৃজনীশোরগোলে মত্ত সবাই 
হেন তুচ্ছ বিষয় বাকি রাখে নাই 
কলম ধরিবার তরে। 

কবি আজ মাথা কুটে কুটে মরে।। 
~
